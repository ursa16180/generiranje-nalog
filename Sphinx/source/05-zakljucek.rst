Zaključek
============

Predstavljena knjižnica za samodejno generiranje matematičnih nalog, se mi zdi zelo uporaben pripomoček pri poučevanju,
vendar ima še kar nekaj možnosti za izboljšavo.

Vsebuje veliko primerov posameznih nalog in je primerna predvsem za utrjevanje. Za bolj razširjeno uporabo pa bi
potrebovali bolj raznolike naloge z različnimi stopnjami zahtevnosti.

Paket ``sympy`` za simbolno računanje je zelo primeren za sestavljanje in izpisovanje nalog, vendar pa sem pri
sestavljanju naletela na nekaj omejitev. Na primer zelo težko je zapisati logaritem z drugačno osnovo, saj ``sympy``
vse logaritme takoj prevede v naravni logaritem. Zahtevno je tudi ustvariti naloge z grafi, saj okolje `LaTex` ni
najprimernejše za risanje. Morda bi bilo za zahtevnejše naloge potrebno uvoziti še kakšno knjižnico za simbolno računanje in
risanje grafov.

Uporaba programa in knjižnice v trenutni obliki, zahteva nekaj osnovnega znanja programiranja ali vsaj ravnanja z
računalnikom. Če bi želeli omogočiti širšo uporabo, bi bilo potrebno ustvariti uporabniku bolj prijazen vmesnik.

Mislim, da bo predstavljen program odličen didaktičen pripomoček za moje nadaljnje delo, želim pa si, da bi ga
lahko razširili, naredili uporabniku prijaznejšega in nekoč morda celo naredili javno dostopnega.

.. bibliography:: literatura.bib